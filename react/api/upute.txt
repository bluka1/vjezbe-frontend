U ovoj vježbi potrebno je kreirati novu React aplikaciju u kojoj ćemo dohvatiti i prikazati podatke s REST APIja.
Koristit ćemo NASA-in API koji omogućava dohvat slike dana.

Kako bismo dohvatili sliku dana, potrebno je pozvati metodu GET na sljedeći URL:
https://api.nasa.gov/planetary/apod?api_key=DEMO_KEY

Kao odgovor na ovaj poziv, dobiti ćemo JSON objekt u kojem se nalazi nekoliko bitnih atributa:
- url: URL slike
- title: naziv slike
- explanation: opis slike
(kako biste vidjeli puni odgovor, potrebno je kopirati URL za dohvat slike dana u web browser i pritisnuti tipku Enter)

U našoj React aplikaciji, potrebno je prikazati navedene 3 informacije (sliku, naziv i opis slike).

Napomena: kako bi se neka slika prikazala u React aplikaciji, potrebno je dodati sljedeći JSX odsječak:
<img src="url_slike" alt="opis_u_slucaju_da_slika_nije_ucitana" />

Npr: <img src="https://apod.nasa.gov/apod/image/1908/CannonSupernova_English_960.jpg" alt="Supernova Cannon" />
